Cari insegnanti con interesse nelle OPS (Olimpiadi di Problem Solving) ed interessi affini nella didattica,

##:heart: BENVENUTI DI CUORE IN QUESTO CANALE !

Speriamo sia strumento per fare rete tra insegnanti e per gli insegnanti, e raggiungere insieme le migliori soddisfazioni dai nostri alunni e dalla loro partecipazione alle OPS, e sempre maggiori soddisfazioni dalla loro crescita ed esperienza positiva.

Da incontri con alcuni di voi (in un TeachersLab di settembre 2018, poi con interventi presso le scuole del territorio in alcune classi, e infine in un TeachersLab di settembre 2019) sono emerse alcune considerazioni che, tra le altre cose, hanno suggerito l'istituzione di questo canale come valido strumento di supporto alla vostra partecipazione alle OPS e forse oltre.

##PREMESSA
Anche nell'affrontare insieme alcune tipologie di problemi proposti in seno alle OPS, abbiamo riscontrato e osservato che, purtroppo, i problemi alle OPS e una partecipazione in tutto positiva alle stesse richiedono delle competenze pregresse che non si possono dare per scontate né nei bambini né nei loro insegnanti a scuola. Questa constatazione ci ha portato alla ricerca e proposta di una soluzione che possa configurarsi immediata, forte, e sostenibile nel tempo.
Una prima risposta è appunto l'istituzione del presente canale.

Fatene uso. A voi in primis popolarlo e valorizzarlo. Fatene uno strumento per entrare in rete e promuovere ogni forma di collaborazione e di interscambio tra di voi.

##COME UTILIZZARE IL GRUPPO TELEGRAM:
Chi incontrasse dei dubbi o perplessità su come vada meglio affrontato o proposto un esercizio, li metta in condivisione con richieste di aiuto o di confronto. Noi terremo monitorato il canale e risponderemo al meglio delle nostre possibilità. Dubbi e risposte rimarranno a disposizione di tutti entro il canale. Alimenteranno inoltre un repository online, insieme ad altri materiali da tutti offerti sul gruppo.
E' fondamentale uscire subito dallo schema che voi chiedete e noi rispondiamo: tutti infatti possono contribuire alle risposte e alla raccolta di risorse utili. Prezioso sarà il contributo dell'insegnante che, rilevate le difficoltà e i successi dei suoi bambini, segnalerà in forma ben strutturata (con il valore aggiunto del suo intuito e del contesto) tali difficoltà e le strategie che hanno funzionato per dare una svolta.
Discutiamo inoltre le modalità di somministrazione degli esercizi che avete deciso o riscontrato risultare più opportune, principi guida da rivedere insieme, valorizzando questa comunità che si verrà a creare.

##COME CONDIVIDERE IL GRUPPO TELEGRAM:
Chiunque interessato potrà auto-iscriversi al gruppo tramite il link.
