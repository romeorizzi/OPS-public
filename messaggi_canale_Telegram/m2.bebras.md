Dicevamo:

CONSTATAZIONE: purtroppo, i problemi alle OPS ed una partecipazione in tutto positiva alle stesse, richiedono delle competenza pregresse che non si possono dare per scontate nè nei bambini nè nei loro insegnanti a scuola.

Ecco un suggerimento di Marco Romagnoli (docente dell'IIS Marie Curie del Garda) che ci pare possa offrire già un'ottima seppur parziale risposta a questo problema e al tempo stesso uno spunto ed un suggerimento che và al di là delle stesse OPS.
Una bellissima segnalazione di materiale didattico di qualità che possa essere utilizzato coi bambini od anche semplicemente proposto loro come momento diversivo:

https://bebras.it/

Su suggerimento di Marco, all'incontro di settembre 2019 abbiamo esplorato i problemi interattivi offerti da tale sito per scoprire insieme quanto carini ed adatti siano i problemi offerti da tale piattaforma. Non solo buon contenuto e proposte, ma anche forma opportuna, accogliente, ed inclusiva. Questi problemi richiedono e stimolano la formazione di competenze analoghe a quelle cui mirano le OPS, ma, a differenza del materiale per le OPS, si rivolgono a tutti in modo diretto, bambini ed insegnanti, senza richiedere conoscenze pregresse. Inoltre, hanno attenzione a che prima si debba lavorare sui prerequisiti e poi si possa crescere un pò per volta.
Le gare kilo sono rivolte alle elementari (Kinders), le mega alle medie, e così su fino alle giga o alle tera. (Noi, 3 maestri di elementari, 1 di superiori, 2 dottoranti, ed un prof universitario) abbiamo sudato le nostre camice con credo fosse un kilo, massimo era un mega, ma il punto è che l'esercizio ti chiede di imparare facendolo, quindi ci si trova tutti allo stesso livello coi bambini.

Di certo questi problemi possono risultare molto coinvolgenti per i bambini di tutte le età (8-80).

Ovviamente ogni cosa con misura, ma credo possano rappresentare una valida proposta anche per incuriosire i bambini e far passare il messaggio che la scuola non è un luogo angusto ma che si guarda attorno con attenzione, curiosità, e voglia di mettersi in gioco.

Grazie Marco della tua segnalazione.

bebras: :star: :star: :star: :star: :star:
