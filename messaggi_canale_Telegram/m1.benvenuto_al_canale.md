Cari insegnanti con interesse nelle OPS (Olimpiadi di Problem Solving) ed interessi affini nella didattica,

##:heart: BENVENUTI DI CUORE IN QUESTO CANALE !

Speriamo sia strumento per fare rete e raggiungere insieme le migliori soddisfazioni dai nostri alunni e dalla loro partecipazione alle OPS, e sempre maggiori soddisfazioni dalla loro crescita.

Da incontri con alcuni di voi (in un TeachersLab di settembre 2018, poi con interventi presso le scuole in alcune classi, e infine in un TeachersLab di settembre 2019) sono emerse alcune considerazioni che, tra le altre cose, hanno suggerito l'istituzione di questo canale come valido strumento di supporto alla vostra partecipazione alle OPS e forse oltre.

CONSTATAZIONE: anche nell'affrontare insieme alcune tipologie di problemi proposti in seno alle OPS, abbiamo riscontrato ed osservato che, purtroppo, i problemi alle OPS ed una partecipazione in tutto positiva alle stesse, richiedono delle competenza pregresse che non si possono dare per scontate nè nei bambini nè nei loro insegnanti a scuola. Questa constatazione ci ha portato alla ricerca e proposta di una soluzione che possa configurarsi immediata, forte, e sostenibile nel tempo.

Una prima risposta è appunto l'istituzione del presente canale.

Fatene uso. A voi in primis popolarlo e valorizzarlo. Fatene uno strumento per entrare in rete e promuovere ogni forma di collaborazione e di interscambio tra di voi.

##Spunti su come utilizzare il canale nel concreto:

Chi incontrasse dei dubbi o perplessità su come vada meglio affrontato o proposto un esercizio, mette in condivisione questi dubbi e richoeste di aiuto o di confronto. Noi terremo monitorato il canale e risponderemo a tutti i dubbi al meglio delle nostre possibilità. Ed i dubbi e le risposte rimarranno a disposizione di tutti entro il canale. Di fatto abbiamo anche istituito un repository che alimenteremo dal canale e nel quale finiranno col raccogliersi questi dialoghi nella forma di HOW-TO's, ed altri materiali raccolti dal canale, ed eventualmente aggiuntivi. Ma, specie sul canale, spero si esca dallo schema che voi chiedete e noi si risponde, tutti possono chiedere e rispondere. L'idea è fare rete di supporto alle OPS tra insegnanti e per gli insegnanti, e a supporto della crescita ed esperienza positiva degli alunni. Rete degli insegnanti che sono coinvolti nelle OPS. Ed invito ad acquisire piena consapevolezza su di un punto:
il contributo più grande nel canale e nella rete di cui il canale è strumento, lo darebbe quell'insengante che, rilevate le difficoltà od i successi dei suoi bambini, segnalasse, in forma ben strutturata (con tutto il valore aggiunto del suo intuito e conoscenza del contesto) di queste difficoltà, oppure di strategie che hanno funzionato, o di punti di svolta o soddisfazioni che reputa significative.
In realtà credo che, se un canale animato da questo spirito dovesse prendere piede, altissimo ne sarebbero il valore e le ricadute, e, nel tempo, potrebbe poi dare un contributo notevole anche proprio a chi attualmente cura l'organizzazione, la gestione, e la linea delle OPS. Il vostro canale Telegram, una volta ben avviato, potrebbe rivelarsi strumento utile a dare alle attività delle OPS quella diffusione e proponibilità che ancora gli manca. Intanto il canale lo facciamo noi tutti insieme, per partire area VEN1 (nella suddivisione in nodi del terriorio per le OII).

Potrete condividere sul canale i vostri dubbi e perplessità su un esercizio, le difficiltà da voi rilevate negli alunni, vostre strategie per superarle, modalità di somministrazione degli esercizi che avete deciso o roscontrato risultare più opportune, principi guida da discutere e rivedere insieme, ... .
Credo molto nelle potenzialità di questo canale Telegram. Da esso potrebbero prendere piede belle cose. Soprattutto se gli insegnanti stessi se ne prenderanno cura dalla loro parte, ricordandosi che tutti possono contribuire. Non solo richieste di consiglio e di aiuto possono avere più valore di eventuali soluzioni quando autentiche e ben curate, ma anche un'insegnate consapevole del valore della comunità dietro il canale può contribuire con l'esperienza di ritorno, se il consiglio ha funzionato nella sua esperienza, se la spiegazione ha risolto e perchè, chiudendo il ciclo di feedback di cui poi anche le OPS stesse avrebbero bisogno. Degli insegnanti, ottenute le dritte, potrebbero poi collegare problemi della stessa categotoria, strutturare la risposta ottenuta in materiale curato utile per tutti. Se lo vivremo e popoleremo così darà risultati ben più alti di quanto raggiungibile attraverso gli sporadici interventi entro singole classi che noi del dipartimento di informatica possiamo in questo momento prevedere di riuscire a sostenere.
